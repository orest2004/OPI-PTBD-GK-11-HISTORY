ПРЕЗЕНТАЦІЯ НА ТЕМУ: 
Легіон Українських січових стрільців

Коротке ознайомлення з легіоном УСС
6 серпня 1914 українці, добровольці Галичини, відгукнулися на заклик Головної Української Ради й утворили єдине українське національне військове формування у складі австро-угорської армії, що було єдине у своєму роді, бо бійців відбирали за національною ознакою. Це військо залишилося в історії під назвою Українські Січові Стрільці або усуси. Вони мали велике значення для відновлення військових традицій та для зростання українського патріотизму. 
   	 Стрілецькі товариства швидко поширилися по усій Галичині. За короткий час було організовано стрілецькі чоти, сотні, курені, фахові офіцерські школи та близько 50 товариств Січових Стрільців. 
   	 Увесь склад легіону УСС проходив військове навчання високої якості. У різних джерелах часто можна зустріти факти того, що усуси були найкращою частиною австро-угорської армії, що боролась проти росіян.
Всупереч бажанню австрійської монархії, прийняти клятву усусів, останні, виправивши більшу частину тексту клятви, присягнули українському народу. Цей факт є чудовим прикладом того, що усуси не були на стороні Троїстого Союзу, що мав за політику захоплення всього світу, а були справжніми патріотами своєї Батьківщини, які готові були покласти свої життя заради вищої мети.
Бойовий шлях легіону УСС
	По короткому вишколі на Закарпатті сотні УСС вислано на фронт у Карпати. Їх зведено в два польових курені. УСС підпорядковано командуванню корпусної групи генерала Гофмана.
Узимку 1914—1915 року сотні УСС у складі 130-ї бригади боронили карпатські переходи: їм припала тоді розвідча й охоронна служба. Зокрема брали участь у відбитті масованої атаки російських військ на горі, що знаходиться між селами Воля і Звір. 
Австрійське командування не поспішало кидати усусів до бою, не маючи впевненості щодо їхньої лояльності. Уперше бійці УСС взяли участь в оборонних боях із кубанськими козаками російської армії на Борецькому й Ужоцькому перевалах. Після цих битв відбулося доукомплектування УСС українськими селянами із закарпатських сіл. Австрійське командування завжди скеровувало усусів на найважчі завдання. 
Бої за гору Маківку
29 квітня – 3 травня 1915 року усуси вели запеклі позиційні бої за гору Маківка в Карпатах, що точилися під час Першої світової війни на східному фронті між підрозділами австро-угорської 55-ї піхотної дивізії фон Фляйшнера та російськими військами 78-ї піхотної дивізії генерала Альфтана задля заволодіння панівною висотою — горою Маківка з метою контролю над селом Козьова.
В результаті героїчної оборони Маківки повністю зірвались стратегічні плани російського командування. Здобуття вершини, що планувалось 29 квітня, здійснилось лише 4 травня, при цьому були використані усі наявні резерви. Внаслідок величезних втрат російські війська не змогли продовжити наступ, і через тиждень змушені були поспішно відступати перед австрійськими підрозділами, що підійшли. Особливою мужністю під час боїв за Маківку відзначились частини Українських Січових Стрільців, що в подальшому відобразилось у народній пам'яті.
Бої за гору Лисоню
Запеклі бої за гору Лисоню, що в Карпатах, між російською армією з одного боку та полком українських січових стрільців і австро-угорськими бойовими загонами — з іншого, що відбулись у серпні-вересні 1916 року. У ході битви полк УСС втратив більшість свого складу, проте виконав своє завдання — завдав великих втрат ворогові, не дав закріпитися на горі й зупинив наступ російських військ на Бережани.
Офензива Керенського
Удруге відчутних втрат легіон УСС зазнав на початку липня 1917 в бою під Конюхами, під час т. зв. офензиви Керенського, коли в полон потрапив майже весь Легіон УСС. Від полону врятувалося близько 400 старшин і стрільців. З них, з Гуцульської сотні і доповнень з Коша УСС сформовано новий курінь УСС. 
Подальша доля Легіону УСС
Після укладення Брестського мирного договору УНР з державами Четверного союзу 9 лютого 1918 Легіон УСС у складі австро-нім. військ розпочав похід у Наддніпрянську Україну за маршрутом Жмеринка–Бірзула–Херсон–Нікополь–Олександрівськ. Перебуваючи в Олександрівську, а згодом на Херсонщині, стрільці майже не брали участі в бойових операціях, оскільки відмовилися проводити каральні акції проти укр. селянства. Натомість велику увагу приділяли культурно-освіт. роботі серед місц. населення. У жовтні 1918 легіон було переведено до Чернівців. Після проголошення у листопаді цього ж року Західноукраїнської Народної Республікилегіон передислокувався до Львова. Пізніше він став ядром Української Галицької армії.
Видатні особи Легіону УСС
	Сотник Гриць Гладкий - український громадський і політичний діяч на Волині та Галичині, журналіст, сотник, начальник канцелярії Галицько-Буковинського куреня Січових Стрільців та начальник відділу культосвіти 6-ій Січової дивізії Армії УНР. Автор чисельних публікацій у періодиці.
	Семен Васильович Горук - журналіст, отаман Легіону Українських Січових Стрільців і Української Галицької Армії.
	Андрій Атанасович Мельник - полковник армії Української Народної Республіки, військовий і політичний діяч, один з найближчих соратників Євгена Коновальця. Організатор формації Січових Стрільців у Києві, один з організаторів Української військової організації. З 1938 — голова Проводу ОУН; в'язень німецьких концтаборів. З 1945 — в еміграції. Борець за незалежність України у ХХ сторіччі.
	Василь Вишиваний - український військовий діяч, політик, дипломат, поет, австрійський архікнязь династії Габсбурґів, полковник Легіону Українських Січових Стрільців. Вільгельма Габсбурґа знали в Україні як Василя Вишиваного, під ім'ям, яке йому дали українські вояки під час Першої Світової Війни. Його вважали одним з неофіційних претендентів на український трон у разі утворення монархічного ладу. Хоча він сам офіційно ніколи не проголошував свої наміри бути українським монархом і навіть не мав до цього можливостей, Василь прославився своїми військовими та дипломатичними здібностями, поезією і любов'ю до України.
	Василь Дідушок - сотник УСС, полковник Армії УНР, начальник штабу Корпусу Січових Стрільців у Києві. Жертва сталінського терору.
	Франц Кікаль - командант Легіону Українських Січових Стрільців.
	Степан Євгенович Шухевич - український громадський і військовий діяч, отаман УСС (1914–1915), отаман УГА (1918–1919), стрийко Романа Шухевича. Почесний громадянин Долини.
	Олена Степанів -  український історик, географ, громадська та військова діячка; перша в світі жінка, офіційно зарахована на військову службу у званні офіцера; четар Української Галицької Армії. В'язень радянських таборів.
	Дякую за увагу!
